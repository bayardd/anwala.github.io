Τσιτσιπάς: Μου πρότειναν να αλλάξω υπηκοότητα - Δεν υπάρχει μεγαλύτερη ευχαρίστηση από το να παίζεις για την Ελλάδα
15/02/2019, 06:43
Ο Τσιτσιπάς όπως τον γνώρισα: Εγώ είμαι στρατιώτης
Ο Αντώνης Σρόιτερ συνάντησε τον Στέφανο Τσιτσιπά στη Γαλλία  και πέρασε μαζί του ένα τυπικό 24ωρο: Ποιοι είναι οι επόμενοι στόχοι του, τι λέει για τον έρωτα και τα κορίτσια, πώς αντιμετωπίζει την ξαφνική δημοσιότητα και τι του λείπει από την Ελλάδα
12/02/2019, 07:16
Το συγκλονιστικό βίντεο που ανέβασε στο κανάλι του youtube και περιγράφει την ημέρα που παραλίγο να πνιγεί στην Κρήτη
14/02/2019, 10:41
Ο Τσιτσιπάς «εξαργύρωσε» την πορεία του μέχρι τους «4» του Australian Open - Στο νο37 η Σάκκαρη
28/01/2019, 10:13
«Ακούω και μαθαίνω για τον Στέφανό μου, αλλά δεν μπορώ να τον καμαρώσω. Τον περιμένω να έρθει» είπε η γιαγιά του Έλληνα άσου
23/01/2019, 12:26
Ο στρατιώτης του τένις μίλησε στον Αντώνη Σρόιτερ και στην ΑΥΤΟΨΙΑ για τις δυσκολίες που αντιμετωπίζει, τις μεγάλες του αγάπες, τις γυναίκες, τα κρυφά όνειρα και το Όσκαρ
Ο Στέφανος Τσιτσιπάς , ο Έλληνας άσος του τένις, στα 20 χρόνια του έκανε όλο τον πλανήτη να μάθει το όνομά του και τους θρύλους του αθλήματος να στάζουν μέλι για τα αγωνιστικά κατορθώματά του. Ο Αντώνης Σρόιτερ ταξίδεψε μέχρι την Γαλλία, συνάντησε τον νεαρό, αλλά ήδη στους κορυφαίους του τένις, Στέφανο Τσιτσιπά και πέρασε μαζί του ένα 24ωρο στο προπονητικό κέντρο του διάσημου μάνατζερ Πάτρικ Μουράτογλου.
Στη συνέντευξη που παρακολουθήσαμε το βράδυ της Πέμπτης από την τηλεόραση του ALPHA και την εκπομπή ΑΥΤΟΨΙΑ, ο Στέφανος Τσιτσιπάς μας συστήθηκε και ουσιαστικά μας αποκαλύφθηκε, ώστε να καταλάβουμε τι μπορεί να κάνει έναν νεαρό σε ηλικία τενίστα , τόσο μεγάλο αθλητή. «Ζηλέψες ποτέ τη βόλτα, τον καφέ, αυτό που λέμε ξεγνοιασιά των συνομηλίκων σου;» τον ρώτησε ο Αντώνης Σροιτερ και η απάντηση ήταν άμεση «Όχι, ποτέ, μάλλον οι άλλοι ζήλευαν εμένα με τα ταξίδια και τους αγώνες που έδινα». Την ώρα λοιπόν που οι συνομήλικοί του μπορεί να επέλεγαν «τη βόλτα και τον καφέ» εκείνος ωρίμαζε και πραγματοποιούσε, μέσα από τη σκληρή δουλεια, τα όνειρά του. Μάλιστα, πολύ πιο γρήγορα από ότι και ο ίδιος φανταζόταν…
Σρόιτερ: Αν σου έλεγα 3 χρόνια πριν ότι θα κέρδιζες τον Φέντερερ και θα κοιτούσες στα μάτια τους μεγάλους του τένις τί θα μου έλεγες;
Τσιτσιπας: Θα σε έλεγα σίγουρα τρελό. Εντάξει, υπήρχε στο μυαλό μου αλλά ήταν πιο μακρινό.
Όμως, στο «ησυχαστήριο» - προπονητικό κέντρο των Καννών, ο Στέφανος Τσιτσιπάς, με στρατιωτική πειθαρχία και συνέπεια στο αυστηρό προγραμμα του πατέρα και προπονητή του, Αποστολου Τσιτσιπά, και κάτω από το βλέμμα του προπονητή των «γιγάντων» του τένις, όπως η Σερένα Γουίλιαμς, Πάτρικ Μουράτογλου, «χτίζει» την προσωπικότητα ενός μεγάλου τενίστα…
Τσιτσιπάς: Ωρίμασα γρήγορα, να γίνω επαγγελματίας, να είμαι στρατιώτης και να ξέρω τι θέλω στο μέλλον
Βέβαια, η επιτυχία δεν έρχεται ποτέ εύκολα και δεν έκανε εξαίρεση ούτε για το ταλέντο του Στεφανου.
Τσιτσιπάς: Τα συνεχή ταξίδια από την ηλικία των 14-15 και οι πολλές απουσίες από το σχολείο με έκαναν να δυσκολευτώ πολύ να βγάλω το Γυμνάσιο. Ευτυχώς, έβγαλα το Λύκειο μέσω Ίντερνετ και μπόρεσα να αφοσιωθώ στο τένις. Ήμουν πολύ τυχερός που βρήκα αυτό το προγραμμα και μπορούσα να μελετώ στον ελεύθερο χρόνο μου.
Επίσης, οι αποτυχίες σε κάποιους αγώνες τον έκαναν να απογοητευτεί και να θέλει να εγκαταλείψει το τένις.
Τσιτσιπας: Ένα σερί χαμένων αγώνων με έκαναν να γυρίσω στο σπίτι και να πω "Τέλος! Δεν κάνω για αυτό το άθλημα". Όμως ο πατέρας μου με έκανε να αλλάξω γνώμη.
Ο πατέρας του, Απόστολος Τσιτσιπας, μιλώντας στον Αντώνη Σροιτερ δεν έκρυψε πως όλη η οικογένεια χρειάστηκε να κάνει θυσίες καθώς, ο ίδιος ακολουθούσε τον Στέφανο σε όλα τα ταξίδια και η γυναίκα του χρειαζόταν να μένει πίσω στην Ελλάδα και να φροντίζει τα υπόλοιπα παιδιά τους αλλά και να καλύπτει τις ανάγκες του σπιτιού…
Απόστολος Τσιτσιπας: Αν δεν υπήρχε η στήριξη της μητέρας και των υπολοίπων μελών της οικογένειας τίποτα δεν θα μπορούσε να γίνει.
Ωστόσο, η επιτυχία τους αντάμειψε στην Μελβουρνη, αν και ο Στεφανος Τσιτσιπας ομολογεί με την αθώα ειλικρίνειά του…
Τσιτσιπας: Δεν έχω καταλάβει τι παίζει με εμένα στην Ελλάδα. Λαμβάνω μηνύματα αλλά, δεν ξέρω τι να περιμένω όταν γυρίσω. Να φοβάμαι;, λέει στην κάμερα της εκπομπής γελώντας.
Σροιτερ: Και επώνυμοι Έλληνες επικοινώνησαν μαζί σου;
Τσιτσιπας: Ναι. Πήρα ένα μήνυμα από τον Σακη Ρουβά…
Σροιτερ: Τον ξέρεις; Έχετε γνωριστεί ποτέ;
Τσιτσιπας: Όχι. Ποτέ.
Τσιτσιπας: Την Δεσποινα Βανδή, την Αννα Βισση…
Σροιτερ: Μπουζούκια έχεις πάει ποτέ;
Τσιτσιπας: Όχι, ποτέ.
Η επιτυχία και τα κέρδη που έρχονται μαζί της θα μπορούσαν να κάνουν έναν νεαρό αθλητή, παιδί στην ουσία, να ξεφύγει από το δρόμο του και να «φουσκώσουν» λίγο τα μυαλά του. Όχι όμως του Στεφανου…
Σροιτερ: Άλλαξε κάτι στη ζωή σου; Θέλεις να ξοδέψεις χρήματα για να αγοράσεις ένα ακριβό αυτοκίνητο, ένα σκάφος;
Τσιτσιπας: Έχω βγάλει σχετικά πολλά λεφτά από το άθλημα αλλά, επίσης έχω ξοδέψει πολλά για να φτάσω εδώ που είμαι. Οπότε, πρέπει να μείνω ταπεινός σε αυτό που κάνω. Δεν είναι σωστό να πάρουν τα μυαλά μου αέρα. Σίγουρα, φαντάζομαι, θα αγοράσω ένα σπίτι στη Βουλιαγμενη, στον τόπο που μεγάλωσα.
Η μεγάλη αγάπη που τρέφει για τον τόπο του, για την Ελλάδα, είναι τόσο δυνατή που τον έκανε να απαρνηθεί τις προτάσεις να αλλάξει υπηκοότητα χωρίς δεύτερη σκέψη.
Σροιτερ: Δαιβαζω ότι ήδη σε έχουν προσεγγίσει από διάφορες χώρες και από την Αυστραλία να πάρεις τη δίκη τους υπηκοότητα, με ένα σωρό προνόμια αλλά, το αρνήθηκες. Ισχύει;
Τσιτσιπας: Συνέβη και φυσικά το αρνήθηκα γιατί δεν υπάρχει μεγαλύτερη ευχαρίστηση να παίζεις για την Ελλάδα.
Ο Στεφανος Τσιτσιπας μίλησε ακόμη για τη μεγάλη αγάπη που έχει για την καμερα και το YouTube, όπου διατηρεί δικό του κανάλι και την αγάπη του για τη φωτογραφία, όπου στο Instagram έχει ειδικό λογαριασμό με το όνομα Stevethehawk και ανεβάζει τις καλλιτεχνικές του ανησυχίες.
Σροιτερ: Τι θα ήθελες να κανεις μετά το τένις;
Τσιτσιπας: Να γίνω σκηνοθέτης, κινηματογραφιστής, Παραγωγος ταινιών ή όλα αυτά μαζί.
Σροιτερ: Μετά από ένα Grand Slam να κερδίσεις και Oscar δηλαδή;
Τσιτσιπας: Ναι, γιατί όχι;
Το εύλογο ερώτημα που διατυπώθηκε στη συνέντευξη ήταν αν, ανάμεσα στα ταξίδια, τα τουρνουά, τις προπονήσεις, τη βιντεοσκόπηση, τη φωτογραφία, χρόνος για έρωτα και σχέσεις, υπάρχει; Η απάντηση ήταν αφοπλιστική αφήνοντας μια ελάχιστη χαραμάδα ελπίδας για τις γυναίκες που θα επιθυμούσαν τη συντροφιά του…
Τσιτσιπας: Είμαι τόσο απασχολημένος με το τένις που είναι το τελευταίο πράγμα που σκέφτομαι.
Σροιτερ: Αν ενδιαφέρεται κάποια τι να κάνει; Να στείλει μήνυμα στο Instagram;
Τσιτσιπας: Δεν είναι κακή ιδέα. Μέσω Instagram με ένα DM (direct message) φαντάζομαι!
Σροιτερ: Τι πρέπει να έχει η ιδανική γυναίκα για εσένα;
Τσιτσιπας: Να έχει καλό χαρακτήρα!
Το σίγουρο είναι ότι έχει όλο το χρόνο μπροστά του για να φτάσει ακόμη πιο ψηλά και να κερδίσει έναν ακόμη στόχο.
Σροιτερ: Η ήττα από τον Ναδαλ σε χάλασε;
Τσιτσιπας: Ναι, πολύ. Ήμουν εξουθενωμένος. Με έκανε να παίζω πολύ χάλια. Αλλά θέλω να συνεχίσω να δουλεύω, γιατί θέλω πολύ να τον κερδίσω.
Αυτό που πιστεύουμε όλοι, όπως γνωρίσαμε τον Στέφανο Τσιτσιπά μέσα από τη συνέντευξή του στον Αντώνη Σρόιτερ και την εκπομπή ΑΥΤΟΨΙΑ το βράδυ της Πέμπτης είναι ότι ο Stevethehawk, ο Στεφανος το Γεράκι, όπως είναι το όνομά του στο Instagram, σύμβολο του κυνηγού, όπως είπε ο ίδιος, θα συνεχίσει να κυνηγά το όνειρό του μέχρι να το κατακτήσει, όπως θα έκανε αυτό το αγέρωχο αρπακτικό πτηνό…
Best of Network
