Read More
ബാറ്റ്സ്മാന്റെ രീതികള്‍ക്കനുസരിച്ച് ബൗളിങ് ശൈലിയും ഫീല്‍ഡ് സെറ്റിങ്ങും മാറ്റുന്നത് ക്രിക്കറ്റ് ഗ്രൗണ്ടില്‍ സാധാരണം. എന്നാല്‍, ഒരേ ബൗളര്‍ ഇടംകൈകൊണ്ടും വലംകൈകൊണ്ടും പന്തെറിയുന്നത് കാണണമെങ്കില്‍ വിദര്‍ഭയുടെ ഓള്‍റൗണ്ടര്‍ അക്ഷയ് കര്‍ണേവാറുടെ ബൗളിങ് ശ്രദ്ധിച്ചാല്‍ മതി. ഇടംകൈയന്‍ ഓഫ് സ്പിന്നര്‍ എന്നാണ് അക്ഷയിന്റെ വിശേഷണമെങ്കിലും ചില സാഹചര്യത്തില്‍ വലംകൈകൊണ്ടും പന്തെറിയും.
ഇറാനി ട്രോഫി ക്രിക്കറ്റില്‍ ആദ്യദിനം റെസ്റ്റ് ഓഫ് ഇന്ത്യയുടെ ശ്രേയസ്സ് അയ്യരെ ഇടംകൈയാല്‍ പന്തെറിഞ്ഞ് അക്ഷയ് വിക്കറ്റിനുമുന്നില്‍ കുടുക്കി. ശ്രേയസ്സ് അയ്യര്‍ വലംകൈയന്‍ ബാറ്റ്സ്മാനാണ്. ശ്രേയസ്സിനുപകരം, ഇടംകൈയനായ ഇഷാന്‍ കിഷന്‍ ബാറ്റിങ് തുടങ്ങിയപ്പോള്‍ അക്ഷയ് കര്‍ണേവാര്‍ ബൗളിങ് വലംകൈകൊണ്ടായി.
15 ഓവറില്‍ 50 റണ്‍സിന് ഒരു വിക്കറ്റെടുത്തു. തുടര്‍ന്ന് സെഞ്ചുറിയും നേടിയതോടെ ഇറാനി ട്രോഫിയില്‍ താരമായിരിക്കുകയാണ് ഈ ഓള്‍റൗണ്ടര്‍.
Content Highlights: Vidarbha allrounder Akshay Karnewar shows ambidextrous bowling skills Irani Trophy
 
