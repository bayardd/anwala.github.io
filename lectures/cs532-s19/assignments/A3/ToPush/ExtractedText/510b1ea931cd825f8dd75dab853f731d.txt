क्रिकेट की ख़बरें
डरबन: दक्षिण अफ्रीका के गेंदबाजों ने श्रीलंका को मुश्किल में डाला
South Africa vs Sri Lanka 1st Test Kingsmead Durban: दक्षिण अफ्रीका के  तेज गेंदबाजों डेल स्टेन और वर्नन फिलेंडर ने पहले क्रिकेट टेस्ट के दूसरे  दिन गुरुवार को श्रीलंका की मुसीबत बढ़ा दी.
South Africa vs Sri Lanka 1st Test Kingsmead Durban
aajtak.in [Edited By: तरुण वर्मा] @aajtak
डरबन,  14 फरवरी 2019, अपडेटेड 18:25 IST
South Africa vs Sri Lanka 1st Test Kingsmead Durban: दक्षिण अफ्रीका के तेज गेंदबाजों डेल स्टेन और वर्नन फिलेंडर ने पहले क्रिकेट टेस्ट के दूसरे दिन गुरुवार को लंच से पहले श्रीलंका की मुसीबत बढ़ा दी. श्रीलंका ने लंच तक 133 रन पर छह विकेट गंवा दिए हैं और टीम अब भी दक्षिण अफ्रीका के पहली पारी के 235 रन से 102 रन पीछे है. मेहमान टीम ने सुबह 84 रन जोड़कर पांच विकेट गंवाए.
स्टेन और फिलेंडर ने सुबह दक्षिण अफ्रीका को शानदार शुरुआत दिलाते हुए पहले 10 ओवर में तीन विकेट चटकाए जिसके बाद डुआने ओलिवर और कैगिसो रबाडा ने भी एक-एक विकेट हासिल किया. आसमान के छाए बादलों के बीच स्टेन ने तीसरे ओवर मे ओ. फर्नांडो (19) को एलबीडब्ल्यू किया. कप्तान दिमुथ करुणारत्ने से सलाह के बाद फर्नांडो ने डीआरएस नहीं लेने का फैसला किया जबकि रीप्ले मे दिखा कि गेंद स्टंप से नहीं टकरा रही थी.
Sri Lanka are bowled out for 191, giving South Africa a 44 run first innings lead!
Dale Steyn led the attack brilliantly taking 4/48 while Kagiso Rabada and Vernon Philander both took two wickets each. #SAvSL LIVE ⬇️
— ICC (@ICC) February 14, 2019
फिलेंडर ने अगले ओवर में करुणारत्ने (30) को एलबीडब्ल्यू किया और फिर कुसल मेंडिस (12) को दूसरी स्लिप में कैच कराया. ओलिवर ने अपनी दिन की दूसरी ही गेंद पर निरोशन डिकवेला (08) को थर्ड मैन पर कैच कराके पवेलियन भेजा.
कुसल परेरा और धनंजय डि सिल्वा ने छठे विकेट के लिए 43 रन जोड़े. दोनों ने आक्रामक बल्लेबाजी की लेकिन डि सिल्वा 23 रन बनाने के बाद लंच के पहले के आखिरी ओवर में रबाडा की गेंद पर फाइन लेग पर कैच दे बैठे. परेरा 37 रन बनाकर खेल रहे हैं.
आजतक के नए ऐप से अपने फोन पर पाएं रियल टाइम अलर्ट और सभी खबरें. डाउनलोड करें
पाएं आजतक की ताज़ा खबरें! news लिखकर 52424 पर SMS करें.  एयरटेल, वोडाफ़ोन और आइडिया यूज़र्स. शर्तें लागू
Advertisement
संबंधि‍त ख़बरें
