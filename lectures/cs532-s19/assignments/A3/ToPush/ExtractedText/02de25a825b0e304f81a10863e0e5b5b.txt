February 24, 2019 | Κλειστά την Δευτέρα πολλά σχολεία ανά την επικράτεια: Προβλήματα από την κακοκαιρία
Search for:
File Photo: US President Donald J. Trump gestures while delivering remarks at the Major County Sheriffs and Major Cities Chiefs Association Joint Conference, in Washington, DC, USA, 13 February 2019. EPA, MICHAEL REYNOLDS
Κατάσταση έκτακτης ανάγκης κηρύσσει ο Τραμπ: Συντριπτικά υπέρ του νομοσχεδίου η Γερουσία
TOPICS: shutdown δικομματικό νομοσχέδιο προϋπολογισμού έκτακτη ανάγκη ΗΠΑ Μεξικό Ντόναλντ Τράμπ σύνορα
February 14, 2019
Η αμερικανική Γερουσία ψήφισε συντριπτικά υπέρ του νομοσχεδίου του προϋπολογισμού, αποτέλεσμα μιας δικομματικής συμφωνίας, ώστε να εξασφαλιστεί η χρηματοδότηση του 1/4 των ομοσπονδιακών υπηρεσιών και να αποφευχθεί ένα δεύτερο shutdown από τα μέσα Φεβρουαρίου και μετά, λίγο μετά την αιφνιδιαστική ανακοίνωση ότι ο πρόεδρος, Ντόναλντ Τραμπ, δεν θα εμποδίσει την συμφωνία, αλλά θα κηρύξει κατάσταση εθνικής έκτακτης ανάγκης για να εξασφαλίσει τα κονδύλια για την χρηματοδότηση του τείχους στα νότια σύνορα των ΗΠΑ.
Το νομοσχέδιο ψηφίστηκε στη Γερουσία, όπου την πλειοψηφία διαθέτουν οι Ρεπουμπλικάνοι, με ψήφους 83 υπέρ και 16 κατά.
Επόμενο βήμα είναι η ψήφισή του από την Βουλή των Αντιπροσώπων, που ελέγχεται από τους Δημοκρατικούς και τέλος η έγκριση του νομοσχεδίου από τον Τραμπ.
Είχε προηγηθεί η αιφνιδιαστική κίνηση του Αμερικανού προέδρου, Ντόναλντ Τραμπ, να υπογράψει το νομοσχέδιο του προϋπολογισμού και να κηρύξει κατάσταση εθνικής έκτακτης ανάγκης, την οποία ανακοίνωσε η εκπρόσωπος του Λευκού Οίκου, Σάρα Χάκαμπι Σάντερς.
Άμεση ήταν η αντίδραση της προέδρου της Βουλής των Αντιπροσώπων, Νάνσι Πελόζι, η οποία άφησε ανοιχτό το ενδεχόμενο νομικών ενεργειών κατά της λήψης αυτού του έκτακτου μέτρου.
«Ο πρόεδρος Τραμπ θα υπογράψει το νομοσχέδιο για τη χρηματοδότηση της κυβέρνησης και όπως έχει δηλώσει στο παρελθόν, θα λάβει μια ακόμη εκτελεστική δράση -συμπεριλαμβανομένης της εθνικής έκτακτης ανάγκης- για να διασφαλίσει το τέλος της κρίσης στην εθνική ασφάλεια και της ανθρωπιστικής κρίσης στα σύνορα», δήλωσε η Σάντερς.
«Ο πρόεδρος για ακόμη μια φορά τηρεί την υπόσχεσή του να χτιστεί ένα τείχος, να προστατευτούν τα σύνορα και να θωρακίσουμε τη σπουδαία μας χώρα», τόνισε η εκπρόσωπος της αμερικανικής προεδρίας με ανακοίνωσή της.
Η Δημοκρατική πρόεδρος της Βουλής ανέφερε ότι θα εξετάσει όλες τις νομικές επιλογές με βάση την τελική δήλωση του προέδρου Τραμπ.
«…Ίσως, αυτό είναι μια επιλογή…Θα εξετάσουμε τις επιλογές μας, θα είμαστε έτοιμοι να απαντήσουμε κατάλληλα σε αυτό», τόνισε η Πελόζι σε δημοσιογράφους σε ερωτήσεις για λήψη νομικών μέτρων, ενάντια στο εκτελεστικό διάταγμα για την κήρυξη κατάστασης εθνικής έκτακτης ανάγκης.
«Δεν είναι μια επείγουσα ανάγκη αυτό που συμβαίνει στα σύνορα», είπε η Δημοκρατική πρόεδρος της Βουλής.
Ο ηγέτης της ρεπουμπλικανικής πλειοψηφίας στην Γερουσία, Μιτς Μακόνελ, είχε λίγο νωρίτερα δηλώσει ότι ο Τραμπ του είπε ότι «είναι έτοιμος να υπογράψει το νομοσχέδιο. Επίσης, την ίδια στιγμή, θα κηρύξει κατάσταση έκτακτης εθνικής ανάγκης».
Ο Μακόνελ εξέφρασε την στήριξη του στην κίνηση αυτή που επιτρέπει στον Αμερικανό πρόεδρο να παρακάμψει το Κογκρέσο για να εξασφαλίσει την κρατική χρηματοδότηση που επιζητά για την ανέγερση του τείχους στα σύνορα ΗΠΑ-Μεξικό.
«Θα ήταν πολύ θλιβερό», αντέδρασε ο Τσακ Σούμερ, ηγέτης των Δημοκρατικών στην Γερουσία, ερωτώμενος για το ενδεχόμενο μιας τέτοιας απόφασης.
Αυτή η απρόσμενη εξέλιξη εγείρει αμφιβολίες για τις τύχες της δικομματικής συμφωνίας επί του νομοσχεδίου προϋπολογισμού, στο οποίο περιλαμβάνεται η διάθεση κονδυλίου 1,3 δισ. δολαρίων για την κατασκευή φυσικού εμποδίου στη νότια συνοριακή γραμμή των ΗΠΑ.
Οι πληροφορίες ήθελαν τον πρόεδρο των ΗΠΑ, Ντόναλντ Τραμπ, να υπογράφει το δικομματικό νομοσχέδιο προϋπολογισμού για την αποφυγή ενός δεύτερου shutdown, αλλά θα κηρύξει αυτομάτως κατάσταση έκτακτης εθνικής ανάγκης για την κατάσταση στα σύνορα με το Μεξικό.
Οι Δημοκρατικοί έχουν διαμηνύσει ότι θα προσφύγουν στα δικαστήρια εναντίον αυτού του έκτακτου μέτρου.
Με πληροφορίες από ΑΠΕ-ΜΠΕ, DPA, AFP, Reuters
