לכתבה
שלושה ימים לפני משחק ההזדמנות האחרונה של בית"ר ירושלים בטרנר נגד הפועל באר שבע, עדיין לא ברור מי יפתח בהתקפה של ניר קלינגר. מיחאי וודוץ עדיין לא בכושר משחק מלא ובבית"ר בדקו את האפשרות שפרדי פלומן יתופקד בעמדה זאת, גם כאופציה לחילוף במהלך המשחק. פלומן אמר לשחקנים: "שיחקתי בקריירה מאחורי החלוץ, פחות בשפיץ. אבל מה שיבקשו - אעשה".
קלינגר בדילמה גם בנוגע לחוליית הקישור. גדי קינדה בתמונת ההרכב, וכך גם עידן ורד. מי שכמובן לא ישחקו הם אנטואן קונטה ואנתוני וארן הפצועים. אנתוני אנאן אמור לקבל דקות ראשונות כמחליף. פרט לכך, מיקי סירושטיין נפצע מעל הגבה ונלקח לבית החולים לתפרים כתוצאה ממרפק של טל בן חיים במהלך האימון.
בבית"ר חוששים שאי העפלה לפלייאוף העליון יפגע כלכלית גם בעונה הבאה - למרות שחוגג רוצה להחתים בקיץ כמה שחקנים משמעותיים ולבנות קבוצה שתוכל להיאבק על תארים. "המשמעות של פלייאוף תחתון היא שמשה חוגג צריך להביא עוד מיליונים מהבית לשנה הנוכחית וגם התשלום על קינדה נדחה לשנה הבאה. אם לא נעלה לפלייאוף עליון יהיו לנו פחות אפשרויות בעונה הבאה", הסבירו במועדון.
עוד בנושא
